Title, Link, Text
पेट्रोलियम पदार्थमा कर घटाइँदै ; https://ekantipur.com/business/2022/05/27/165363563143656286.html; "काठमाडौँ — सरकारले पेट्रोलियम पदार्थमा लाग्दै आएको कर घटाउने गृहकार्य गरेको छ । मन्त्रिपरिषद बैठकले सैद्धान्तिक सहमति दिएपछि अर्थ मन्त्रालयले पूर्वाधार र भन्सार करवापत प्रतिलिटर १० रुपैयाँ कर घटाउने तयारी गरेको हो । मन्त्रिपरिषदको बैठकमार्फत पेट्रोल र डिजेलमा प्रतिलिटर १० रुपैयाँ कर घटाइने सैद्धान्तिक सहमति भएको अर्थ मन्त्रालय स्रोतले जनाएको छ । स्रोतका अनुसार पूर्वाधारवापत ५ रुपैयाँ र भन्सार शुल्क ५ रुपैयाँ गरी १० रुपैयाँ घटाइनेछ । बजेटमार्फत यसलाई सम्बोधनको तयारी गरिएको छ । खाना पकाउने ग्यासमा भने कुनै शुल्क नघटाइने भएको छ । यसअघि नेपाल आयल निगमले सरकारसँग लिटरमा १५ रुपैयाँ कर घटाउन प्रस्ताव गरेको थियो ।  अन्तर्राष्ट्रिय बजारमा कच्चा तेलको मूल्य बढ्दै जाँदा हाल नेपालमा पेट्रोलको मूल्य प्रतिलिटर १८०, डिजेल र मट्टितेलको १६३ रुपैयाँ पुर्‍याइएको छ । केही दिनअघि भारत सरकारले पनि कर कटाैती गरी इन्धनमा राहत प्रदान गरेको थियो । अत्याधिक करका कारण इन्धनको मूल्य अचाक्ली भएको भन्दै चर्काे आलोचना भएपछि सरकारले केही कर घटाउन लागेको हो । हाल आईओसीबाट प्रतिलिटर १ सय १७ रुपैयाँ १८ पैसामा खरिद गरेको पेट्रोलमा प्रतिलिटर ६३ रुपैयाँ २३ पैसा, १ सय ३४ रुपैयाँ ५४ पैसामा किनिएको डिजेलमा ४५ रुपैयाँ ९१ पैसा कर/शुल्क लाग्ने गरेको छ ।"
सर्वोच्चको फैसलाले निजगढ केन्द्रित ठूला आयोजनालाई धक्का; https://www.onlinekhabar.com/2022/05/1134189; "१३ जेठ, काठमाडौं । सर्वोच्च अदालतले बिहीबार अन्तर्राष्ट्रिय विमानस्थल निर्माणका लागि बाराको निजगढको विकल्प खोज्न परमादेश जारी गर्‍यो । यो निर्णयसँगै सरकारले निजगढलाई केन्द्र बनाएर अघि बढाएका र बढाउन खोजेका परियोजनालाई पनि धक्का लागेको छ ।निजगढमा पूर्ण क्षमताको बहु रनवेसहितको विमानस्थल बनाउने र त्यसैलाई केन्द्र बनाएर विभिन्न यातायातको पूर्वाधार तयार गर्ने सरकारी नीति पुनर्विचार गर्नुपर्ने अवस्था आएको भौतिक पूर्वाधार तथा यातायात मन्त्रालयका अधिकारीहरु बताउँछन् ।‘काठमाडौंलाई तराई मधेशसँग जोड्ने नाकाका रुपमा निजगढ नै रोज्नुको कारण विमानस्थल नै थियो, तर त्यहाँ नभएर अन्यत्र विमानस्थल बन्ने हो भने यातायात पूर्वाधारका आयोजनाहरुमा थप लगानी गर्नुपर्ने अवस्था आउँछ,’ मन्त्रालयका एक सहसचिवले भने, ‘विमानस्थल नबनाए निजगढलाई दिइएको प्राथमिकतामाथि पुनर्विचार गर्नुपर्ने हुनसक्छ ।’निजगढ विमानस्थल बनाइने ठाउँबारे सरकार समयमै गम्भीर नबनेकाले यस्तो अवस्था आएको उनको टिप्पणी छ ।घट्नसक्छ द्रुतमार्गको उपादेयता सरकारले मूल रुपमा प्रस्तावित अन्तर्राष्ट्रिय विमानस्थललाई नै लक्षित गरेर काठमाडौं-तराई मधेश द्रुतमार्ग (फास्ट ट्र्याक) बनाउँदैछ । द्रूतमार्गको तराईतर्फको प्रस्थान विन्दु निजगढमा प्रस्तावित विमानस्थलसँगैको क्षेत्र नै हो ।निजगढमा अन्तर्राष्ट्रिय विमानस्थल र त्यहींबाट द्रुतमार्ग बन्ने भएपछि सरकारले अधिकांश यातायात पूर्वाधार आयोजनाको केन्द्र निजगढलाई बनाउने नीति नै लिएको छ । निजगढसँग काठमाडौंलाई यातायातका द्रुत माध्यहरुबाट जोडेर तराई र भारतीय व्यापारिक नाकासम्मको आवागमन सहज गर्ने सरकारी योजना छन् ।नेपाली सेनाले द्रुतमार्गको करिब २० प्रतिशत निर्माण सकिसकेको छ । निजगढबाट करिब एक घण्टामा ललितपुरको खोकना आइपुग्ने गरी द्रुतमार्ग बनिरहेको छ ।पूर्वाधारविद सूर्यराज अचार्य द्रुतमार्ग निजगढतर्फ नै लगिनुको मूल कारण निजगढमा प्रस्तावित एयरपोर्ट नै भएको बताउँछन् । ‘यदि निजगढमा एयरपोर्ट नै नबन्ने हो भने त द्ूतमार्ग हेटौंडा भएर वीरगञ्जतर्फ सोझिन्थ्यो,’ उनी भन्छन्, ‘हेटौंडा पूर्वबाट र पश्चिमबाट आउनेका लागि पनि सहज विन्दु हुन्थ्यो ।’उनी अझै पनि निजगढ विमानस्थलको निर्माणको सबै अध्ययन सकिएको मान्न भने तयार छैनन् । राजनीतिक दलदेखि जनस्तरसम्मले नै निजगढ विमानस्थलका हकमा अदालतले गरेको ‘त्रूटिपूर्ण’ फैसलाका विरुद्धमा आवाज उठाउने उनको विश्वास छ ।पूर्व सचिव यज्ञप्रसाद गौतम द्रुतमार्ग काठमाडौं र तराईका लागि अत्यावश्यक सडक पूर्वाधार भएको बताउँछन् । निजगढमै अन्तर्राष्ट्रिय विमानस्थल बन्न नसकेपनि द्रुतमार्गले काठमाडौंसम्मको यातायात प्रणाली र ढुवानी व्यवस्थालाई सस्तो र सजिलो बनाउने उनको भनाइ छ । ‘वातावरणीय विनाशको असर कम गरेर विमानस्थल निजगढमै बन्यो भने सुनमा सुगन्ध नै हुन्थ्यो,’ उनी भन्छन् ।राजमार्ग विस्तारको योजनानिजगढलाई केन्द्र बनाएर आपूर्ति श्रृङ्खला, ढुवानी र आवागमनलाई सहज र व्यवस्थित गराउन उपलब्ध सबै यातायात प्रणालीलाई एक अर्काको परिपूरकको रूपमा विकास गर्ने नीति सरकारको छ ।राष्ट्रपति विद्यादेवी भण्डारीले मंगलबार संघीय संसदको संयुक्त बैठकमा पेश गरेको आगामी आर्थिक वर्ष २०७९/८० को नीति तथा कार्यक्रममा पूर्वपश्चिम राजमार्गको काँकडभिट्टा-लौकही, पथलैया-कमला तथा पथलैया-नारायणखण्ड कम्तीमा ४ लेनमा विस्तार गर्ने उल्लेख छ । पथलैया-कमला खण्डमा नै निजगढ क्षेत्र पर्छ । यो खण्डमा लगानी गर्न विश्व बैंक तयार भइसकेको छ ।सडक विभागका पूर्वमहानिर्देशक शिवहरि सापकोटा विमानस्थलका लागि द्रुतमार्ग र विस्तारित राजमार्ग अत्यावश्यक भएको बताउँछन् । तर, द्रुतमार्ग र सडकका लागि विमानस्थलको आवश्यक्ता नहुसने भन्दै उनले प्राथमिकीकरण गरेर अबका योजना अघि बढाउनुपर्ने उनको भनाइ छ ।‘समग्रमा सडक प्रणालीको गुरुयोजना बनाएर त्यसकै आधारमा अन्य यातायात पूर्वाधारहरुलाई प्राथमिकीकरण गर्दै काम गर्नुपर्छ,’ उनी भन्छन्, ‘नेपालमा पूर्ण सेवा दिन खालको ठूलो अन्तर्राष्ट्रिय विमानस्थलको आवश्यकता अझै छ, पोखरा र भैरहवा विमानस्थलले त्यसको पूर्ति गर्न सक्दैनन् ।’राजमार्गहरु मात्रै हैन, पूर्व-पश्चिम रेलमार्गको निर्माणाधीन खण्ड पनि निजगढलाई नै केन्द्रमा राखेर बनाइँदैछ । आगामी आर्थिक वर्षदेखि सरकारले पूर्व-पश्चिम रेलमार्गको बर्दिबासदेखि निजगढसम्मको रेलमार्गमा ट्रयाक र स्टेसनसहित पूर्वाधार निर्माण सुरु गर्ने तयारी गरिरहेको छ । आगामी आर्थिक वर्षमा वहुवषर्ीय ठेक्काका लागि स्रोत सुनिश्चित गरेर रेलमार्गको पूर्वाधारहरु बनाउने काम अघि बढाउन लागिएको हो ।रेलमार्गको प्राथमिकीकरण के होला ? रेल विभागले भौतिक पूर्वाधार तथा यातायात मन्त्रालयलाई ‘ट्रयाकबेड’को काम सकिन लागेकाले अब रेल सञ्चालन गर्न योग्य हुने गरी रेलमार्ग तयार गर्न प्रस्ताव गरेको लामो समय भइसकेको छ ।पूर्व-पश्चिम रेलमार्ग करिब ५० किलोमिटर रेलमार्गको ट्रयाक बेडको काम सकेर करिब २० किलोमिटर खण्डमा पनि धमाधम काम भइरहेको छ ।विभागले बर्दिबासबाट ३५ किलोमिटर (लालबन्दी) सम्म पहिलो चरणमा काम अघि बढाउन करिब २४ अर्बको स्रोत सुनिश्चितता मागेको छ । आगामी आर्थिक वर्षको बजेटबाट केही प्रतिशत स्रोत सुनिश्चित गरेर ठेक्का लगाउने तयारी गरिएको हो ।राष्ट्रिय योजना आयोग र अर्थ मन्त्रालयले स्वीकृति दिएपछि माटो भर्ने र पुल बनाउने काम सकिएका पूर्व-पश्चिम रेलमार्गको खण्डमा लिक र स्टेसनहरु बनाउने काम सुरु गर्ने तयारी छ । इलेक्ट्रोमेकानिकल र मेकानिकल कामहरु पनि गर्ने गरी बजेट प्रस्ताव गरिएको हो ।निर्माणाधीन खण्डलाई रेल चल्नयोग्य बनाएमा जयनगरबाट जनकपुर हुँदै यात्रुहरु निजगढसम्म रेलमै आउने अवस्था बन्ने विभागको तर्क छ । यसले द्रुतमार्ग र विमानस्थलको उपादेयता र महत्व थप बढ्ने तर्क विभागका अधिकारीहरुको थियो ।भारत सरकारले जयनगरदेखि धनुषाको कुर्थासम्म ब्रोडगेज रेलमार्ग विस्तार गरिसकेको छ । कुर्थाबाट महोत्तरीको बिजलपुरासम्म खण्ड विस्तारको काम पनि भारतले अघि बढाउन खोजेको छ ।बिजलपुराबाट बर्दिबाससम्म करिब १७ किलोमिटर खण्ड विस्तारका लागि जग्गा अधिग्रहण प्रक्रिया अघि बढिसकेको छ । यो खण्डमा मुआब्जाका लागि दररेट टुंग्याएर वितरणको तयारी भइरहेको छ । विभागले बर्दिबासमा बन्ने रेल्वे स्टेसनको जग्गा अधिग्रहणका लागि पनि दररेट टुंग्याएर अधिग्रहणको प्रक्रिया अघि बढाइरहेको छ ।बर्दिबासदेखि निजगढसम्मको करिब ७० किलोमिटर खण्ड पूर्व-पश्चिम रेलमार्गमा पर्छ । अब जनकपुरबाट बर्दिवासम्म रेलमा आएका यात्रुलाई निजगढसम्म नै रेलमा आउन सुविधा गरी पूर्वाधार बनाउनुपर्ने रेल विभागको जोड रहँदै आएका महानिर्देशक दीपक भट्टराई बताउँछन् ।पूर्व-पश्चिम रेलमार्गले मात्रै हैन, प्रस्तावित काठमाडौं-रक्सौल रेलमार्ग परियोजनामा पनि निजगढलाई नै केन्द्र बनाउन खोजिएको छ ।अहिले भारत सरकारले गरिरहेको ‘फाइनल लोकेसन सर्भे’मा पनि निजगढलाई जोड्ने गरी अध्ययन भइरहेको छ । भारतको केआरसीएलले तयार गरेको प्रारम्भिक इन्जिनियरिङ तथा ट्राफिक सर्वेक्षणअनुसार प्रस्तावित रक्सौल-काठमाडौं रेलमार्गको लम्बाइ १३६ किलोमिटर हुनेछ । यो रेलमार्ग निजगढ हुँदै खोकनासम्म बनाउन प्रस्ताव गरिएको छ ।सरकारले द्रूतमार्ग, रेलमार्ग र विमानस्थललाई ध्यानमा राखेर चोभारमा सुख्खा बन्दरगाह बनाएको छ । द्रूतमार्ग र विमानस्थल बनेपछि मात्रै यो सुख्खा बन्दरगाहले पूर्ण क्षमतामा सेवा दिनसक्ने अवस्था बन्ने छ ।"
लागूऔषध मुद्दामा शाहरुख खानका छोरा आर्यनलाई सफाइ ; https://www.onlinekhabar.com/2022/05/1133996; काठमाडौं । लागूऔषध प्रकरणमा बलिउड अभिनेता शाहरुख खानका छोरा आर्यनलाई नार्कोटिक्स कन्ट्रोल ब्युरोले सफाइ दिएको छ ।सन् २०२१ को अक्टोबरमा आर्यन मुम्बई क्रुजको लागूऔषध मुद्दामा पक्राउ भएका थिए । ब्यरोले त्यहाँको एनडीपीएस अदालतमा दायर गरेको ६ हजार पृष्ठको चार्जसिटमा मुख्य आरोपी मानिएका आर्यनलाई सफाइ दिइएको हो ।यस मामिलामा अक्टोबर २ मा पक्राउ परेका आर्यनलाई २६ दिनपछि जमानत मिलेको थियो । अनुसन्धानपछि आर्यनलाई ६ नोभेम्बरमा जमानत दिइएको थियो । यो मामिलामा आर्यनसहित १९ जनाविरुद्ध मुद्दा दायर गरिएको थियो ।एनसीबीका प्रमुख सञ्जयकुमार सिंहले आर्यन र मोहकलाई छाडेर सबै आरोपीले नशालु पदार्थ सेवन गरेको पाइएको बताए । बाँकी १४ आरोपीविरुद्ध विभिन्न धारामा रहेर चार्जसिट दायर हुनेछ ।ब्युरोले अनुसन्धानमा आर्यनविरुद्ध थप प्रमाण जुटाउन नसकेको भारतीय सञ्चारमाध्यमले जनाएका छन् । यो आरोपपत्र सामुन्ने आएपछि अनुसन्धानको नेतृत्व गरेका समीर वानखेडे पनि प्रश्नको घेरामा छन् ।
एनआईसी एशिया बैंकको डेपुटी सीईओमा राठी नियुक्त;https://www.onlinekhabar.com/2022/05/1132857;काठमाडौं । एनआईसी एशिया बैंक लिमिटेडको नायव प्रमुख कार्यकारी अधिकृत (डेपुटी सीईओ)मा सन्तोषकुमार राठी नियुक्त भएका छन् ।८ जेठमा बसेको सञ्चालक समितिको बैंठकले राठीलाई १ साउन २०७९ देखि लागू हुनेगरी डेपुटी सीईओमा नियुक्त गरेको बैंकले जनाएको छ ।१९ मंसिर २०६४ देखि तत्कालीन बैैंक अफ एशिया नेपाल लिमिटेडको विराटनगर शाखाको शाखा प्रबन्धकको जिम्मेवारीबाट यस बैंकको सेवामा जोडिएका थिए ।समग्र बैंक व्यवस्थापन, जोखिम व्यवस्थापन, मानव संशाधन व्यवस्थापन, व्यवसाय विस्तार तथा विविधिकरण लगायत विभिन्न रणनीतिक क्षेत्रमा राठीको विशेष दक्षता रहेको बैंकले जनाएको छ ।नेपालको बैंकिङ क्षेत्रमा करिब २० वर्षको विभिन्न कार्यअनुभव सम्हालेका राठीले वाणिज्यशास्त्रमा स्नातकोत्तरसम्मको अध्ययन पूरा गरेका छन् ।
राजस्थान रोयल्स आईपीएलको फाइनलमा;https://www.onlinekhabar.com/2022/05/1134197;१४ जेठ, काठमाडौं । राजस्थान रोयल्स इन्डियन प्रिमियर लिग (आईपीएल)को फाइनलमा प्रवेश गरेको छ । राजस्थानले शुक्रबार राति भएको खेलमा रोयल च्यालेन्जर्स बैंगलोरलाई ७ विकेटले हराउँदै फाइनलको यात्रा तय गरेको हो ।राजस्थानले फाइनलमा नवप्रवेशी गुजरात टाइटान्सको सामना गर्नेछ । गुजरात पहिलो क्वालिफायरमा राजस्थानलाई नै हराएर फाइनल पुगेको टोली हो ।फाइनलको यात्रा तय गर्ने क्रममा राजस्थानले बैंगलोरले दिएको १५८ रनको लक्ष्य १८.१ बलमा ३ विकेटकफ क्षतिमा भेटायो ।जोस बट्लरको नटआउट १०६ रनको मद्दतमा राजस्थानले लक्ष्य भेटाएको हो । यस्तै, कप्तान सन्जु सामसनले २३, याशभी जैशवालले २१, देबदुत पडीकल ९ र शिम्रन हेटमायरले २ रन जोडे ।बलिङतर्फ बेंगलोरका जोश हाजलउडले २ र वानिन्दु हसरंगा डी सिल्भाले एक विकेट लिए ।पहिले ब्याटिङ गरेको बेंगलोरले २० ओभरमा ८ विकेट गुमाएर १५७ रन बनाएको थियो ।रजत पटीदारले ५८, कप्तान फाफ डु प्लेसिसले २५, ग्लेन म्याक्सवेलले २४ र साहबाज अहमेद १२ रनको योगदान गरे ।राजस्थानका प्रसिद्ध कृष्ण र ओबेड म्याककोयले समाना तीन/तीन विकेट लिए ।फाइनल खेल आइतबार राति सवा ८ बजे हुँदैछ ।
भक्तपुरमा सरकारी जग्गा बिक्री गर्न खोजेको आरोपमा २ जना पक्राउ;https://www.onlinekhabar.com/2022/05/1134087;१३ जेठ, काठमाडौं । भक्तपुरमा सरकारी जग्गा बिक्री गरेर ठगी गरेको आरोपमा प्रहरीले दुई जनालाई पक्राउ गरेको छ ।भक्तपुरको साविक सुडाल गाविस–४ को कित्ता नम्बर ३९९ को ४ आना सरकारी जग्गा व्यक्ति हो भनी बिक्री गर्न ५ करोड बैना लिएको आरोपमा प्रहरीले उनीहरुलाई पक्राउ गरेको हो ।पक्राउ पर्नेमा भक्तपुरको चागुनारायण नगरपालिका–७ का केशवप्रसाद अधिकारी र भक्तपुर नगरपालिका–८ का ५८ वर्षका ईश्वर गाईजु रहेका छन् ।उनीहरुले खोटाङको दिक्तेल रुपाकोट मझुवागढी नगरपालिका–१४ का धनीराम राई समेतसँग जग्गा बैनावापत ५ करोड २० लाख रुपैयाँ उपत्यका अपराध अनुसन्धान महाशाखाका प्रवक्ता एसपी कृष्ण कोइरालाले जानकारी दिए ।
जाउलाखेलमा गाडी दुर्घटना, मेयर रेनु दाहाल घाइते;https://www.onlinekhabar.com/2022/05/1134021;१३ जेठ, काठमाडौं । भरतपुर महानगरपालिका, चितवनकी मेयर रेनु दाहाल दुर्घटनामा परेकी छन् ।दाहाल सवार प्रदेश ३–०१–०२३ च ७३१८ नम्बरको गाडी शुक्रबार दिउँसो ललितपुरको जाउलाखेलमा दुर्घटना भएको हो ।टायर पञ्चर भएपछि उनको गाडी विद्युतको पोलमा गएर ठोक्किएको थियो । दुर्घटनामा दाहालको टाउकोमा चोट लागेको छ ।सिटी स्क्यान गर्दा घाउ बाहिरी छालामा मात्र लागेको देखिएकाले डिस्चार्ज गर्न लागिएको उनकी बहिनी गंगा दाहालले जानकारी दिइन् ।
व्यासमा फेरि मतगणना गर्ने मागको रिटमा कारण देखाउ आदेश;https://www.onlinekhabar.com/2022/05/1133972;१३ जेठ, पोखरा । तनहुँको ब्यास नगरपालिकाको फेरि मतगणना गर्न माग राख्दै मेयरका पराजित उम्मेदवार दीपकराज जोशीले हालेको रिटमा उच्च अदालत पोखराले प्रतिवादीहरुसँग कारण मागेको छ ।उच्च अदालतले पोखराले आज रिट निवेदकको माग बमोजिमको आदेश किन जारी गर्नु नपर्ने हो त्यसको कारणसहित १५ दिनभित्र जवाफ पेश गर्न निर्वाचन आयोगसहितका विपक्षीहरुलाई आदेश दिएको हो ।व्यास नगरपालिकाको मेयरमा जोशी नेपाली कांग्रेसका उम्मेदवार बैकुण्ठनाथ न्यौपानेसँग २५२ मतले पराजित भएका थिए । न्यौपानेको १२ हजार ७८ मत आउँदा जोशीको ११ हजार ८२६ मत आएको थियो ।जोशीले यसअघिको मतगणना बदर गरी दोहो¥याएर मतगणना गरिपाउँ भन्दै उच्च अदालतमा आयोग, न्यौपानेसहित ५ जनलाई विपक्षी बनाएर रिट दायर गरेका थिए ।
नारायणगढ–मुग्लिन सडकमा ग्याँस बुलेटमा आगलागी, सडक अवरुद्ध;https://www.onlinekhabar.com/2022/05/1133925;१३ जेठ, चितवन । चितवनको नारायणगढ–मुग्लिन सडकखण्डको पन्ध्र किलो भन्ने स्थानमा ग्याँस बोकेको बुलेटमा आगलागी भएको छ ।नारायणगढबाट मुग्लिनतर्फ जाँदै गरेको बुलेटमा आगलागी भएको जिल्ला प्रहरी कार्यालय चितवनका प्रवक्ता नरहरि अधिकारीले जानकारी दिए ।दिउँसो १ बजेतिर बुलेटमा आगलागी भएको हुँदा सम्भावित क्षतिको न्युनिकरणको लागि नारायणगढ मुग्लिङ सडक खण्ड दुई तर्फी बन्द गरिएको प्रहरीले जनाएको छ ।जिल्ला ट्राफिक प्रहरी कार्यालय चितवनले आगो पूर्ण रुपमा नियन्त्रणमा नआउनजेल सचेत बनिदिन सो सडक भएर यात्रा गर्ने सबैलाई अनुरोध गरेको छ ।
नारायणगढ–मुग्लिन सडकमा ग्याँस बुलेटमा आगलागी, सडक अवरुद्ध;https://www.onlinekhabar.com/2022/05/1133925;१३ जेठ, चितवन । चितवनको नारायणगढ–मुग्लिन सडकखण्डको पन्ध्र किलो भन्ने स्थानमा ग्याँस बोकेको बुलेटमा आगलागी भएको छ ।नारायणगढबाट मुग्लिनतर्फ जाँदै गरेको बुलेटमा आगलागी भएको जिल्ला प्रहरी कार्यालय चितवनका प्रवक्ता नरहरि अधिकारीले जानकारी दिए ।दिउँसो १ बजेतिर बुलेटमा आगलागी भएको हुँदा सम्भावित क्षतिको न्युनिकरणको लागि नारायणगढ मुग्लिङ सडक खण्ड दुई तर्फी बन्द गरिएको प्रहरीले जनाएको छ ।जिल्ला ट्राफिक प्रहरी कार्यालय चितवनले आगो पूर्ण रुपमा नियन्त्रणमा नआउनजेल सचेत बनिदिन सो सडक भएर यात्रा गर्ने सबैलाई अनुरोध गरेको छ ।
काठमाडौं महानगरको मेयरमा बालेन साह निर्वाचित;https://www.onlinekhabar.com/2022/05/1133677;१२ जेठ, काठमाडौं । काठमाडौं महानगरपालिकाको मेयरमा बालेन्द्र साह (बालेन) निर्वाचित भएका छन् । स्वतन्त्र उम्मेदवार साह ६१ हजार ७६७ मत ल्याउँदै काठमाडौं महानगरको मेयरमा निर्वाचित भएका हुन् ।साहका निकटतम प्रतिद्वन्द्वी नेपाली कांग्रेसकी उम्मेदवार सिर्जना सिंहले ३८ हजार ३४१ मत ल्याइन् । नेकपा एमालेका उम्मेदवार केशव स्थापितले ३८ हजार ११७ मत ल्याए ।उपमेयरमा नेकपा एमालेकी उम्मेदवार सुनिता डंगोल विजयी भइन् । उनले ६८ हजार ६१२ मत ल्याउँदा निकटतम प्रतिद्वन्द्वी नेकपा समाजवादीका रामेश्वर श्रेष्ठले २३ हजार ८०६ मत ल्याए ।को हुन् बालेन ? ३१ वर्षीय बालेन पेशाले इन्जिनियर हुन् । नयाँ पुस्ताबीच उनी र्‍यापरका रूपमा पनि चर्चित छन् ।काठमाडौंको गौरीगाउँमा जन्मिएका साह आयुर्वेदिक चिकित्सक डा. रामनारायण साह र ध्रुवदेवी साहका छोरा हुन् । ह्वाइट हाउस इन्स्टिच्युट अफ टेक्नोलोजीबाट सिभिल इन्जिनियरिङमा स्नातक र भारतको कर्नाटक विश्वेश्वरैया राष्ट्रिय प्रौद्योगिक संस्थानबाट स्ट्रक्चरल इन्जिनियरिङमा स्नातकोत्तर उनी पेशाको क्रममा देशका ६५ जिल्ला पुगेको बताउँछन् ।२०७२ सालको महाभूकम्पपछि उनले उद्धार र राहतको काममा सक्रिय भएर समाजसेवीको छवि पनि बनाए ।नयाँ पुस्ताले रुचाएका पेशाकर्मी, र्‍यापर तथा कवि–लेखक साहको जितलाई कमैले आकलन गरेका थिए । तर पुराना राजनीतिक दलहरुलाई चुनौती दिंदै उनी काठमाडौं महानगरको मेयरमा निर्वाचित भएका छन् ।सुरुवातमा विशेषतः फिल्म, संगीत र फेसन क्षेत्रका सेलिब्रिटीहरु साहको पक्षमा देखिएका थिए । पछि क्रमशः अन्य क्षेत्रका अगुवाहरु पनि उनको पक्षमा खुल्दै गए ।मेयरका अर्का प्रतिस्पर्धी केशव स्थापितले उनलाई लक्षित गरेर विवादास्पद अभिव्यक्ति दिन थालेपछि साह झनै चर्चामा आए । उनले स्थापित आफ्नो ब्राण्ड एम्बेसडर भएको अभिव्यक्ति दिएका थिए ।आफ्नो इञ्जिनियरिङ पृष्ठभूमिका कारण काठमाडौंको विकासका लागि आफू योग्य उम्मेदवार भएको उनको बुझाइ थियो । ‘अहिले मैले पूर्वाधार, बाटो, पुल, विद्यालय, अस्पताल बनाउने काम गरिरहेको थिएँ, थोरै नीति निर्माणमा संलग्न हुने, शिक्षा, स्वास्थ्यदेखि लिएर फोहोर व्यवस्थापनमा इञ्जिनियरिङ जस्ता समग्र कुरामा म सरिक छु’ उनले भनेका थिए, ‘यो अनुभव काठमाडौं महानगरका लागि आवश्यक छ भन्ने मलाई लाग्छ, मैले निर्वाचित भएपछि गर्ने काम भनेको पनि तिनै विषयमा केन्द्रित हुनेछ ।’मिसा नेवाको उपमेयर यात्राकाठमाडौं महानगरको उपमेयरमा निर्वाचित भएकी सुनिता डंगोलले सन् २०११ की मिस नेवा हुन् । उनले रञ्जना लिपिलाई विश्वभर फैलाउने अभियन्ताको रूपमा पनि काम गरेकी छन् । लिपि क्विनको नामले पनि चिनिने डंगोलले संसारका एक दर्जनभन्दा बढी मुलुक भ्रमण गरिसकेकी छिन् । उनले सामाजिक विज्ञानमा स्नातकोत्तर गरेकी छिन् ।प्रतिभाशाली युवा नेतृ उनले सुरुमा काठमाडौं महानगरको मेयर पदका लागि उम्मेदवारी दिने घोषणा गरेकी थिइन् । मेयरको आकांक्षीका रुपमा उनले प्रचारप्रसार पनि तीव्र पारेकी थिइन् ।तर एमाले अध्यक्ष केपी ओलीले उनको एउटा अन्तर्वार्ता सुनेपछि भेट्न बोलाएका थिए । त्यसपछि उनलाई नेकपा एमालेबाट उपमेयरमा उठ्न प्रस्ताव गरिएको थियो ।विगतमा काठमाडौंका निवर्तमान मेयर विद्यासुन्दर शाक्यको टिममा विज्ञका रूपमा पनि काम गरिसकेकी उनी अन्तिम समयमा नेकपा एमालेबाट उपमेयरको उम्मेदवार बनिन् ।नेपाल भाषा विज्ञको रूपमा टेलिभिजनमा समेत काम गरेकी उनी वाक्कलामा पनि पोख्त छिन् । आफ्नो प्रस्तुतिका कारण पनि उनी युवा पुस्ताबीच चर्चाको पात्र बनेकी छिन् ।नेकपा एमालेले काठमाडौं उपत्यकामा स्वतन्त्र र युवा उम्मेदवारप्रति मतदाताको आकर्षणलाई ध्यान दिएर उनलाई उपमेयरको उम्मेदवार बनाएको अनुमान गरिएको थियो । हुन पनि उनी ठूलो मतअन्तरले उपमेयरमा विजयी भइन् ।
काठमाडौंको गुह्यश्वरी खोलामा पुरुषको शव भेटियो;https://www.onlinekhabar.com/2022/05/1133255;१२ जेठ, काठमाडौं । गुह्यश्वरी खोला किनारमा एउटा शव भेटिएको छ ।काठमाडौंको नयाँवस्तीस्थित गुह्यश्वरी खोला किनारमा एक युवको शव भेटिएको काँडाघारी प्रहरीले जनाएको छ । शव घोप्टो परेको अवस्थामा भेटिएको प्रहरीको भनाइ छ ।शव खोलाले बगाएको हुनसक्ने प्रहरीको आशंका छ तर थप अनुसन्धान सुरु गरिएको प्रहरीले जनाएको छ ।
गुल्मीमा चट्याङ लागेर एक जनाको मृत्यु;https://www.onlinekhabar.com/2022/05/1133125;११ जेठ, गुल्मी । गुल्मीमा चट्याङ लागेर एक जनाको मृत्यु भएको छ ।जिल्लाको मदाने गाउँपालिका वडा नम्बर–४ म्यालपोखरी निवासी ४५ वर्षकी राधिका भट्टराईको मृत्यु भएको जिल्ला प्रहरी कार्यालय गुल्मीका प्रहरी नायब उपरीक्षक माधवराज खरेलले बताए ।भट्टराईलाई आफ्नै गोठमा गाईवस्तुलाई घाँसपात गर्नेक्रममा चट्याङ लागेको प्रहरीले जनाएको छ । मृतको शव पोष्टमार्टमका लागि गुल्मी अस्पताल ल्याइएको छ ।
गुल्मीमा चट्याङ लागेर एक जनाको मृत्यु;https://www.onlinekhabar.com/2022/05/1133125;११ जेठ, गुल्मी । गुल्मीमा चट्याङ लागेर एक जनाको मृत्यु भएको छ ।जिल्लाको मदाने गाउँपालिका वडा नम्बर–४ म्यालपोखरी निवासी ४५ वर्षकी राधिका भट्टराईको मृत्यु भएको जिल्ला प्रहरी कार्यालय गुल्मीका प्रहरी नायब उपरीक्षक माधवराज खरेलले बताए ।भट्टराईलाई आफ्नै गोठमा गाईवस्तुलाई घाँसपात गर्नेक्रममा चट्याङ लागेको प्रहरीले जनाएको छ । मृतको शव पोष्टमार्टमका लागि गुल्मी अस्पताल ल्याइएको छ ।
विवेकशील साझामा मिलन पाण्डेको कारबाही फिर्ता हुने !;https://www.onlinekhabar.com/2022/05/1132861;११ जेठ, काठमाडौं । विवेकशील साझा पार्टीका अध्यक्ष रवीन्द्र मिश्रले पदबाट राजीनामा दिंदै संयोजक मिलन पाण्डेलगायतलाई गरिएको कारबाही फिर्ता गर्न आग्रह गरेका छन् ।आफूले प्रस्तुत गरेको ‘विचारभन्दा माथि देश’ दस्तावेजका कारण विवाद भई कारबाही गरिएका व्यक्तिको कारबाही फिर्ता गरिदिन मिश्रले पार्टी केन्द्रीय कार्यसम्पादन समिति र केन्द्रीय समितिलाई अनुरोध गरेका छन् ।मिश्रले आफ्ना कमजोरी र त्रुटिप्रति क्षमायाचना गर्दै भनेका छन्, ‘दस्तावेज प्रस्तुत गर्ने अध्यक्षले नै राजीनामा दिइसकेपछि ती कारबाहीहरू फिर्ता गरिदिन म पार्टीको केन्द्रीय कार्य सम्पादन समिति तथा केन्द्रीय समितिलाई विनम्र अनुरोध गर्दछु।’दस्तावेजप्रति असहमति राखेर राजीनामा दिएका सबैलाई पुनः पार्टीमा फर्किएर सामेल हुनसमेत मिश्रले आग्रह गरेका छन् ।मिश्रले प्रस्तुत गरेको दस्तावेजलाई लिएर पार्टीमा दुई लाइन संघर्ष देखिएपछि विवेकशील साझामा विवाद भएको थियो । मिश्रले दुई तिहाईले आफ्नो दस्तावेज पारित भएको घोषणा गर्दै विरोध गर्ने संयोजक पाण्डेलगायतका केन्द्रीय सदस्यहरूलाई कारबाही गरेका थिए ।मिश्रको आग्रह बमोजिम कारबाही फिर्ता भए विवेकशील साझा पार्टीको नेतृत्वमा पाण्डे पुनर्स्थापित हुनसक्ने पार्टीका एक नेताले जानकारी दिए ।‘पार्टीका केही साथीहरूले मिलन पाण्डेजीलाई छलफलका लागि बोलाइरहनुभएको छ’ ती नेताले भने, ‘मिश्रजीले ल्याएको दस्तावेज फिर्ता भएको अवस्थामा पाण्डेजीले पार्टी नेतृत्व गर्न सक्ने सम्भावना छ ।’
प्रदेश सांसदबाट राजीनामा दिएर मेयर लडेका कलाम पराजित;https://www.onlinekhabar.com/2022/05/1132775;११ जेठ, रौतहट । मधेश प्रदेशका प्रदेशसभा सदस्य स्थानीय तहको निर्वाचनमा पराजित भएका छन् ।रौतहटको गढीमाई नगरपालिकाको मेयर पदमा उम्मेदवारी दिएका प्रदेशसभा सदस्य शेख अबुलकलाम आजाद पराजित भएका हुन् ।प्रदेशसभा सदस्यबाट राजीनामा दिएर गढीमाई नगरपालिमामा जनता समाजवादी पार्टी (जसपा)बाट मेयर पदका उम्मेदवार बनेका अबुलकलाम आजादलाई नेपाली कांग्रेसका श्यामप्रसाद यादवले पराजित रेका हुन् ।दोस्रो कार्यकालका लागि निर्वाचित भएका श्यामप्रसाद यादवले ८६३१ मत ल्याउँदा आजादले भने ८०७३ मत ल्याए ।अब्दुल कलाम मधेश प्रदेश सरकारको विकास समितिको सभापतिसमेत थिए ।यसैगरी गढीमाई नगरपालिकाको उपमेयरमा भने जनता समाजवादी पार्टीकी स्मिता कुमारी यादव निर्वाचित भएकी छिन् ।यादवले ६६७१ मत प्राप्त गर्दा उनका निकटतम प्रतिस्प्रर्धी एकीकृत समाजवादीका नागेन्द्र सिंहले ५९०२ मत प्राप्त गरेका छन् ।
सिन्धुलीका डोरबहादुर बने विश्वकै होचा किशोर;https://www.onlinekhabar.com/2022/05/1132657;१० जेठ, काठमाडौं । सिन्धुलीका डोरबहादुर खपाङ्गीले विश्वकै होचो किशोरको रुपमा विश्व कीर्तिमान बनाएका छन् ।७३.४३ सेन्टिमिटर अर्थात २ फिट ४.९ इन्च अग्ला १८ वर्षका खपाङ्गीले संसारकै होचा किशोर (टीनएजर) को रुपमा गिनिज बुक अफ वर्ल्ड रेकर्ड्समा नाम लेखाएका हुन् ।उनलाई मंगलबार काठमाडौंमा आयोजित कार्यक्रममा गिनिज बुक अफ वर्ल्ड रेकर्डसको प्रमाणपत्र हस्तान्तरण गरिएको छ ।हेर्नुहोस् तस्वीरहरु 
रोल्पामा अटोरिक्सा दुर्घटनामा हुँदा चालकको मृत्यु, ३ जना घाइते;https://www.onlinekhabar.com/2022/05/1132531;१० जेठ, रोल्पा । रोल्पा नगरपालिका वडा नं २ सिमलवाङमा भएको अटो रिक्सा दुर्घटनामा १ जनाको मृत्यु भएको छ ।मंगलबार दिउँसो ४ वजे भएको दुर्घटनामा अटो चालक रोल्पा नगरपालिका वडा नं २ का २९ वर्षीय महेश कुँवरको घटनास्थलमै मृत्यु भएको प्रहरीले जनाएको छ । दुर्घटनामा ३ जना घाइते भएका छन् ।सदरमुकाम लिवाङवाट माडीचौर तर्फ जाँदै गरेको रा १ ह ४३४७ नम्बरको सो अटो अनियन्त्रित भई सडकवाट करिव ५० मिटर तल खसेको थियो ।घाइतेहरु रोल्पा नगरपालिका ७ माडीचौरका ५३ वर्षिय दलवहादुर पुनको वाँया हात र निधारमा चोट लागेको छ । यसैगरी सोही ठाउँ बस्ने वर्ष ५२ का जानसिंह पुनको टाउको र मुखमा चोट लागेको छ ।सोही ठाउँ बस्ने वर्ष ४७ का सहवीर खत्रीको दाहिने आँखामाथि चोट लागेको प्रहरीले जनाएको छ । दुर्घटनामा परी घाइते भएकाहरुलाई उपचारका रोल्पा अस्पतालमा पठाइएको प्रहरीले बताएको छ ।
सामाजिक सञ्जाललाई कानुन र करको दायरामा ल्याइने;https://www.onlinekhabar.com/2022/05/1132496;१० जेठ, काठमाडौं । सरकारले विद्युतीय प्रणालीबाट सञ्चालन भएका व्यवसायिक रुपमा चलिरहेका सामाजिक सञ्जाललाई कानुन र करको दायरामा ल्याइने छ ।राष्ट्रपति विद्यादेवी भण्डारीले मंगलबार संघीय संसदको संयुक्त बैठकमा पेश गरेको आगामी आर्थिक वर्ष २०७९/८० को नीति तथा कार्यक्रममा सामाजिक सञ्जाललाई करको दायरामा ल्याइने उल्लेख छ ।सरकारले डिजिटल नेपाल फ्रेमवर्कको प्रभावकारी कार्यान्वयनबाट सार्वजनिक सेवालाई सरल, सहज, सुलभ र पारदर्शी बनाउने नीति लिने नीति पनि लिएको छ ।देशैभर उच्चगतिको इन्टरनेट सेवा उपलब्ध गराउन पूर्वाधार विस्तार र पहुँच वृद्धि कार्यक्रमलाई तीव्रताका साथ कार्यान्वयन गरिने नीति तथा कार्यक्रममा उल्लेख छ ।सूचना प्रविधिको सुरक्षित प्रयोगका लागि साइबर सुरक्षा प्रणाली लागू गर्दै डिजिटल साक्षरता कार्यक्रमलाई अभियानको रूपमा अगाडि बढाउने सरकारी योजना छ ।
चक्रपथबाहिर र भक्तपुरमा पनि मेलम्चीको पाइप विस्तार हुने;https://www.onlinekhabar.com/2022/05/1132480;१० चैत, काठमाडौं । आगामी वर्षदेखि काठमाडौं उपत्यकाको चक्रपथबाहिर र भक्तपुरको अरनिको राजमार्ग वरिपरिका स्थानमा खानेपानीको पाइप बिछ्याउन थालिने भएको छ ।राष्ट्रपति विद्यादेवी भण्डारीले मंगलबार संघीय संसदको संयुक्त बैठकमा पेश गरेको आगामी आर्थिक वर्ष २०७९्/२०८०को नीति तथा कार्यक्रममा मेलम्ची जलाधारको भौगोलिक र नदी आकृति विज्ञानको अध्ययन प्रतिवेदनको आधारमा मेलम्ची खानेपानी आयोजनाको दिगो पानी पथान्तरणको लागि निकायगत समन्वय गर्ने घोषणा भएको छ ।पानीको सतह तथा भूमिगत स्रोत संरक्षण गर्दै जनतालाई खानेपानीको आपूर्तिको दिगो व्यवस्था मिलाउने नीति लिने सरकारी योजना छ ।काठमाडौं उपत्यकाभित्रका जलाधार संरक्षण गर्दै खानेपानी आपूर्ति सुनिश्चित गर्न थप स्रोतको अध्ययन गरिने भएको छ । महादेव खोलामा बहुउद्देश्यीय खानेपानी आयोजनाको निर्माण कार्य प्रारम्भ गर्ने योजना छ ।प्रत्येक स्थानीय तहमा प्रशोधित ढलसहितको फोहर पानी व्यवस्थापन गर्ने सुविधा पुर्‍याउने नीति सरकारको छ ।त्यस अन्तर्गत यो वर्ष कम्तीमा १ सय स्थानीय तहलाई सरसफाइ गुरुयोजना तयार गर्न सहयोग गरिने भएको छ । विभिन्न १२ सहरमा एकीकृत खानेपानी र फोहोरपानी प्रशोधनको विस्तृत अध्ययन गर्ने सरकारी योजना छ ।
विद्यार्थीलाई दुर्व्यवहार गरेको आरोपमा सेन्ट लरेन्स कलेजका शिक्षक पक्राउ;https://www.onlinekhabar.com/2022/05/1132222;१० जेठ, काठमाडौं । चाबहिलको सेन्ट लरेन्स कलेजका एकजना शिक्षक विद्यार्थीलाई दुर्व्यवहार गरेको आरोपमा पक्राउ परेका छन् । कलेजका शिक्षक जनार्दन अधिकारीलाई प्रहरी वृत्त, गौशालाले पक्राउ गरेको काठमाडौं प्रहरी परिसर, टेकुले जनाएको छ ।अधिकारीले कलेजका छात्रालाई दुर्व्यवहार गरेको भन्दै मंगलबार विद्यार्थीहरु आन्दोलित भएका थिए । त्यसपछि छलफलका लागि भन्दै शिक्षक र अभिभावकलाई प्रहरीले गौशालास्थित प्रहरी वृत्तमा बोलाएको थियो । त्यहीबीच सोधपुछ गरेर शिक्षक अधिकारीलाई प्रहरीले नियन्त्रणमा लिएको हो ।काठमाडौं प्रहरी प्रमुख एसएसपी सुदिप गिरी भन्छन्, ‘जाहेरी आइसकेको छैन, जाहेरी आइसकेपछि घटनाबारे विस्तृत विवरण सार्वजनिक गर्छौं ।’ अधिकारीले ‘आफूले भनेअनुसार गरे सहयोग गरिदिने’ भनेर छात्रामाथि गलत मनसाय राखेको विद्यार्थीहरुको आरोप छ ।पक्राउ परेका शिक्षकलाई कारबाहीको माग गर्दै विद्यार्थीहरुले प्रहरी वृत्त गौशालाबाहिर प्रदर्शन गरिरहेका छन् ।
उत्तम सुवेदीसहित ५ जनालाई एआईजीमा बढुवा गर्न सिफारिस;https://www.onlinekhabar.com/2022/05/1131689;९ जेठ, काठमाडौं । नेपाल प्रहरीका पाँच जना प्रहरी नायब महानिरीक्षक (डीआईजी) हरू प्रहरी अतिरिक्त महानिरीक्षक (एआईजी) मा बढुवाका लागि सिफारिस भएका छन् ।गृह मन्त्रालयमा सोमबार बसेको बढुवा समितिको बैठकले डीआईजी उत्तमराज सुवेदीसहित पाँच जनालाई एआईजीमा बढुवा गर्न सिफारिस गरेको हो ।बढुवा सिफारिस सूचीअनुसार १ नम्बरमा सुवेदी, दोस्रोमा अरुणकुमार विसी र तेस्रोमा दिवेश लोहोनी छन् । त्यसपछि मुकुन्दराज आचार्य र पूजा सिंह एआईजीमा बढुवाका लागि सिफारिस भएका छन् ।यसअघि डीआईजी वसन्तकुमार लामालाई एआईजीमा एकल बढुवा गरिएको थियो । तर उमेरहदका कारण उनले शनिबारबाटै अवकाश पाइसकेका छन् ।
